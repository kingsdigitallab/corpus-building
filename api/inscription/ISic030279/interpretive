{"id":"edition-interpretive","lang":"grc","html":"<div class=\"textpart\" lang=\"grc\"><span class=\"ab\" id=\"div-interpretive\">  <a id=\"al1-interpretive\"><!--0--></a><span class=\"linenumber\">1</span>Ἐπί ἱεροθύτᾶ <br id=\"al2-interpretive\"><span class=\"linenumber\">2</span>Νυμφοδώρου τοῦ Φίλωνος <br id=\"al3-interpretive\"><span class=\"linenumber\">3</span>παραπροστά(τα) τᾶς βουλᾶς, <br id=\"al4-interpretive\"><span class=\"linenumber\">4</span>προεδρευούσας τᾶς φυλᾶς <br id=\"al5-interpretive\"><span class=\"linenumber\">5</span>τῶν Ὑλλέων, προαγοροῦντος <br id=\"al6-interpretive\"><span class=\"linenumber\">6</span>Διοκλέος τοῦ Διοκλέος, <br id=\"al7-interpretive\"><span class=\"linenumber\">7</span>γραμματεύοντος Ἀδρανίωνος Ἀλεξάνδρου, <br id=\"al8-interpretive\"><span class=\"linenumber\">8</span>ἁλίασμα ἕκτας διμήνου, Καρνείου ἐξήκο[ντ]ος παντᾶι, <br id=\"al9-interpretive\"><span class=\"linenumber\">9</span>ὑπὲρ προξενίας Δημητρίωι Διοδότου Συρακοσίωι. <br id=\"al10-interpretive\"><span class=\"linenumber\">10</span>Ἔδοξε τᾶι ἁλίαι καθὰ καὶ τᾶι συγκλήτωι ρι´ ἐπειδὴ ἀνάγ-<br id=\"al11-interpretive\"><span class=\"linenumber\">11</span>γελλον ὁι πρέσβεες οἱ ἐς Ῥώμαν πορευθέντες, Πασίων <br id=\"al12-interpretive\"><span class=\"linenumber\">12</span>Πασίωνος Κότητος καὶ Θεόδωρος Θεοδώρου Ξηνιάδα, <br id=\"al13-interpretive\"><span class=\"linenumber\">13</span>Δημήτριον Διοδότου Συρακόσιον πολλὰς καὶ μεγάλας χρείας <br id=\"al14-interpretive\"><span class=\"linenumber\">14</span>παρεισχῆσθαι τῶι ἁμῶι δάμωι καὶ μεγάλων ἀγαθῶν παραίτιο&lt;ν&gt; <br id=\"al15-interpretive\"><span class=\"linenumber\">15</span>γεγόνειν, τοῖς δὲ Ἀκραγαντίνοις πάτριόν ἐστι καὶ ἐκ προγόνων <br id=\"al16-interpretive\"><span class=\"linenumber\">16</span>παραδεδομένον τιμεῖν τοὺς ἀγαθοὺς ἄνδρας καὶ προισταμέ-<br id=\"al17-interpretive\"><span class=\"linenumber\">17</span>νους τοῦ ἁμοῦ δάμου ταῖς καταξίοις τιμαῖς, <br id=\"al18-interpretive\"><span class=\"linenumber\">18</span>δεδόχθαι ἐπί ἀγαθᾶι τύχαι καὶ σωτηρίαι τοῦ δάμου τῶν Ἀκραγαντίνων <br id=\"al19-interpretive\"><span class=\"linenumber\">19</span>εἴμειν πρόξενον καὶ εὐεργέταν Δημήτριον Διοδότου Συρακόσι-<br id=\"al20-interpretive\"><span class=\"linenumber\">20</span>ον, ὅπως πᾶσι φανερὸν ἦ ὅτι ὁ δᾶμος τῶν Ἀκραγαντίνων ἐπί-<br id=\"al21-interpretive\"><span class=\"linenumber\">21</span>σταται χάριτας ἀπονέμειν καταξίας τοῖς εὐεργετεῖν προαι-<br id=\"al22-interpretive\"><span class=\"linenumber\">22</span>ρουμένοις αὐτόν · τὸ δὲ δόγμα τόδε κολάψαντας ἐς χαλκώ-<br id=\"al23-interpretive\"><span class=\"linenumber\">23</span>ματα δύο, τὸ μὲν ἓν ἀναθέμειν εἰς τὸ βουλευτήριον, τὸ δὲ <br id=\"al24-interpretive\"><span class=\"linenumber\">24</span>ἄλλο ἀποδόμειν Δημητρίωι Διοδότου Συρακοσίωι ὑπό-<br id=\"al25-interpretive\"><span class=\"linenumber\">25</span>μναμα τᾶς ποτὶ τὸν δᾶμον εὐνοίας · τοὺς δὲ ταμίας <br id=\"al26-interpretive\"><span class=\"linenumber\">26</span>ἐξοδιάξαι ἐς τὰ προγεγραμμένα ὅσον κα χρεία ἦ καὶ φέ-<br id=\"al27-interpretive\"><span class=\"linenumber\">27</span>ρειν τᾶν ἔξοδον διὰ τῶν ἀπολόγων. <br id=\"al28-interpretive\"><span class=\"linenumber\">28</span>Ὁμογνώμονες τοῦ συνεδρίου πάντες. </span></div>  <p class=\"miniapp\"></p>"}