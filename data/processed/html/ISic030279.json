{
  "title": "ISic030279. ISicily 030279",
  "body": "  <div id=\"facsimile-images\"><h2>Facsimile Images</h2><a href=\"ISic030279_tiled.tif\"><img title=\"I.Sicily with the permission of the Assessorato Regionale dei Beni Culturali e dell’Identità Siciliana - Dipartimento dei Beni Culturali e dell’Identità Siciliana\" src=\"ISic030279_tiled-thumb.tif\"></a><a href=\"ISic030279.jpg\"><img title=\"I.Sicily with the permission of the Assessorato Regionale dei Beni Culturali e dell’Identità Siciliana - Dipartimento dei Beni Culturali e dell’Identità Siciliana\" src=\"ISic030279-thumb.jpg\"></a></div>  <div id=\"edition\" lang=\"grc\">  <div class=\"textpart\" lang=\"grc\"><span class=\"ab\">  <a id=\"al1\"><!--0--></a>Ἐπί ἱεροθύτᾶ <br id=\"al2\">Νυμφοδώρου τοῦ Φίλωνος <br id=\"al3\">παραπροστά(τα) τᾶς βουλᾶς, <br id=\"al4\">προεδρευούσας τᾶς φυλᾶς <br id=\"al5\"><span class=\"linenumber\">5</span>τῶν Ὑλλέων, προαγοροῦντος <br id=\"al6\">Διοκλέος τοῦ Διοκλέος, <br id=\"al7\">γραμματεύοντος Ἀδρανίωνος Ἀλεξάνδρου, <br id=\"al8\">ἁλίασμα ἕκτας διμήνου, Καρνείου ἐξήκο[ντ]ος παντᾶι, <br id=\"al9\">ὑπὲρ προξενίας Δημητρίωι Διοδότου Συρακοσίωι. <br id=\"al10\"><span class=\"linenumber\">10</span>Ἔδοξε τᾶι ἁλίαι καθὰ καὶ τᾶι συγκλήτωι ρι´ ἐπειδὴ ἀνάγ-<br id=\"al11\">γελλον ὁι πρέσβεες οἱ ἐς Ῥώμαν πορευθέντες, Πασίων <br id=\"al12\">Πασίωνος Κότητος καὶ Θεόδωρος Θεοδώρου Ξηνιάδα, <br id=\"al13\">Δημήτριον Διοδότου Συρακόσιον πολλὰς καὶ μεγάλας χρείας <br id=\"al14\">παρεισχῆσθαι τῶι ἁμῶι δάμωι καὶ μεγάλων ἀγαθῶν παραίτιο&lt;ν&gt; <br id=\"al15\"><span class=\"linenumber\">15</span>γεγόνειν, τοῖς δὲ Ἀκραγαντίνοις πάτριόν ἐστι καὶ ἐκ προγόνων <br id=\"al16\">παραδεδομένον τιμεῖν τοὺς ἀγαθοὺς ἄνδρας καὶ προισταμέ-<br id=\"al17\">νους τοῦ ἁμοῦ δάμου ταῖς καταξίοις τιμαῖς, <br id=\"al18\">δεδόχθαι ἐπί ἀγαθᾶι τύχαι καὶ σωτηρίαι τοῦ δάμου τῶν Ἀκραγαντίνων <br id=\"al19\">εἴμειν πρόξενον καὶ εὐεργέταν Δημήτριον Διοδότου Συρακόσι-<br id=\"al20\"><span class=\"linenumber\">20</span>ον, ὅπως πᾶσι φανερὸν ἦ ὅτι ὁ δᾶμος τῶν Ἀκραγαντίνων ἐπί-<br id=\"al21\">σταται χάριτας ἀπονέμειν καταξίας τοῖς εὐεργετεῖν προαι-<br id=\"al22\">ρουμένοις αὐτόν · τὸ δὲ δόγμα τόδε κολάψαντας ἐς χαλκώ-<br id=\"al23\">ματα δύο, τὸ μὲν ἓν ἀναθέμειν εἰς τὸ βουλευτήριον, τὸ δὲ <br id=\"al24\">ἄλλο ἀποδόμειν Δημητρίωι Διοδότου Συρακοσίωι ὑπό-<br id=\"al25\"><span class=\"linenumber\">25</span>μναμα τᾶς ποτὶ τὸν δᾶμον εὐνοίας · τοὺς δὲ ταμίας <br id=\"al26\">ἐξοδιάξαι ἐς τὰ προγεγραμμένα ὅσον κα χρεία ἦ καὶ φέ-<br id=\"al27\">ρειν τᾶν ἔξοδον διὰ τῶν ἀπολόγων. <br id=\"al28\">Ὁμογνώμονες τοῦ συνεδρίου πάντες. </span></div>  </div>  <div id=\"apparatus\"><h4>Apparatus criticus</h4><p>  <span class=\"\"><span>Text after IGDS no.185</span></span>  </p></div>  <div id=\"translation\"><h2>English translation</h2>  <p>  </p></div>  <div id=\"translation\"><h2>Italian translation</h2>  <p>  </p></div>  <div id=\"commentary\"><h2>commentary</h2>  <p>.</p>  </div>  <div id=\"bibliography\"><h2>bibliography</h2>  <ul>  <a href=\"https://clio.columbia.edu/catalog/6873760\" target=\"_blank\">14.0952</a>  <a href=\"https://biblio.inscriptiones.org/epig10001072\" target=\"_blank\">https://biblio.inscriptiones.org/epig10001072</a> 4254 <a href=\"https://biblio.inscriptiones.org/epig10000817\" target=\"_blank\">https://biblio.inscriptiones.org/epig10000817</a>  <a href=\"http://www.persee.fr/doc/efr_0000-0000_1989_cat_119_1\" target=\"_blank\">185</a> Moretti 1968-1990 2 <a href=\"https://biblio.inscriptiones.org/epig10000015\" target=\"_blank\">https://biblio.inscriptiones.org/epig10000015</a> De Waele 1971 34-37 no.5, 174-182 pl. 6 <a href=\"https://biblio.inscriptiones.org/epig10002040\" target=\"_blank\">https://biblio.inscriptiones.org/epig10002040</a>  </ul>  <ul> Manganaro 1963 passim fig. LXIII <a href=\"https://biblio.inscriptiones.org/epig10001847\" target=\"_blank\">https://biblio.inscriptiones.org/epig10001847</a>  </ul>  </div>  <div id=\"license\"> Licensed under a Creative Commons-Attribution 4.0 licence </div>",
  "divs": [
    {
      "id": "facsimile-images",
      "html": "<h2>Facsimile Images</h2><a href=\"ISic030279_tiled.tif\"><img title=\"I.Sicily with the permission of the Assessorato Regionale dei Beni Culturali e dell’Identità Siciliana - Dipartimento dei Beni Culturali e dell’Identità Siciliana\" src=\"ISic030279_tiled-thumb.tif\"></a><a href=\"ISic030279.jpg\"><img title=\"I.Sicily with the permission of the Assessorato Regionale dei Beni Culturali e dell’Identità Siciliana - Dipartimento dei Beni Culturali e dell’Identità Siciliana\" src=\"ISic030279-thumb.jpg\"></a>"
    },
    {
      "id": "edition",
      "html": "  <div class=\"textpart\" lang=\"grc\"><span class=\"ab\">  <a id=\"al1\"><!--0--></a>Ἐπί ἱεροθύτᾶ <br id=\"al2\">Νυμφοδώρου τοῦ Φίλωνος <br id=\"al3\">παραπροστά(τα) τᾶς βουλᾶς, <br id=\"al4\">προεδρευούσας τᾶς φυλᾶς <br id=\"al5\"><span class=\"linenumber\">5</span>τῶν Ὑλλέων, προαγοροῦντος <br id=\"al6\">Διοκλέος τοῦ Διοκλέος, <br id=\"al7\">γραμματεύοντος Ἀδρανίωνος Ἀλεξάνδρου, <br id=\"al8\">ἁλίασμα ἕκτας διμήνου, Καρνείου ἐξήκο[ντ]ος παντᾶι, <br id=\"al9\">ὑπὲρ προξενίας Δημητρίωι Διοδότου Συρακοσίωι. <br id=\"al10\"><span class=\"linenumber\">10</span>Ἔδοξε τᾶι ἁλίαι καθὰ καὶ τᾶι συγκλήτωι ρι´ ἐπειδὴ ἀνάγ-<br id=\"al11\">γελλον ὁι πρέσβεες οἱ ἐς Ῥώμαν πορευθέντες, Πασίων <br id=\"al12\">Πασίωνος Κότητος καὶ Θεόδωρος Θεοδώρου Ξηνιάδα, <br id=\"al13\">Δημήτριον Διοδότου Συρακόσιον πολλὰς καὶ μεγάλας χρείας <br id=\"al14\">παρεισχῆσθαι τῶι ἁμῶι δάμωι καὶ μεγάλων ἀγαθῶν παραίτιο&lt;ν&gt; <br id=\"al15\"><span class=\"linenumber\">15</span>γεγόνειν, τοῖς δὲ Ἀκραγαντίνοις πάτριόν ἐστι καὶ ἐκ προγόνων <br id=\"al16\">παραδεδομένον τιμεῖν τοὺς ἀγαθοὺς ἄνδρας καὶ προισταμέ-<br id=\"al17\">νους τοῦ ἁμοῦ δάμου ταῖς καταξίοις τιμαῖς, <br id=\"al18\">δεδόχθαι ἐπί ἀγαθᾶι τύχαι καὶ σωτηρίαι τοῦ δάμου τῶν Ἀκραγαντίνων <br id=\"al19\">εἴμειν πρόξενον καὶ εὐεργέταν Δημήτριον Διοδότου Συρακόσι-<br id=\"al20\"><span class=\"linenumber\">20</span>ον, ὅπως πᾶσι φανερὸν ἦ ὅτι ὁ δᾶμος τῶν Ἀκραγαντίνων ἐπί-<br id=\"al21\">σταται χάριτας ἀπονέμειν καταξίας τοῖς εὐεργετεῖν προαι-<br id=\"al22\">ρουμένοις αὐτόν · τὸ δὲ δόγμα τόδε κολάψαντας ἐς χαλκώ-<br id=\"al23\">ματα δύο, τὸ μὲν ἓν ἀναθέμειν εἰς τὸ βουλευτήριον, τὸ δὲ <br id=\"al24\">ἄλλο ἀποδόμειν Δημητρίωι Διοδότου Συρακοσίωι ὑπό-<br id=\"al25\"><span class=\"linenumber\">25</span>μναμα τᾶς ποτὶ τὸν δᾶμον εὐνοίας · τοὺς δὲ ταμίας <br id=\"al26\">ἐξοδιάξαι ἐς τὰ προγεγραμμένα ὅσον κα χρεία ἦ καὶ φέ-<br id=\"al27\">ρειν τᾶν ἔξοδον διὰ τῶν ἀπολόγων. <br id=\"al28\">Ὁμογνώμονες τοῦ συνεδρίου πάντες. </span></div>  "
    },
    {
      "id": "apparatus",
      "html": "<h4>Apparatus criticus</h4><p>  <span class=\"\"><span>Text after IGDS no.185</span></span>  </p>"
    },
    {
      "id": "translation",
      "html": "<h2>English translation</h2>  <p>  </p>"
    },
    {
      "id": "translation",
      "html": "<h2>Italian translation</h2>  <p>  </p>"
    },
    {
      "id": "commentary",
      "html": "<h2>commentary</h2>  <p>.</p>  "
    },
    {
      "id": "bibliography",
      "html": "<h2>bibliography</h2>  <ul>  <a href=\"https://clio.columbia.edu/catalog/6873760\" target=\"_blank\">14.0952</a>  <a href=\"https://biblio.inscriptiones.org/epig10001072\" target=\"_blank\">https://biblio.inscriptiones.org/epig10001072</a> 4254 <a href=\"https://biblio.inscriptiones.org/epig10000817\" target=\"_blank\">https://biblio.inscriptiones.org/epig10000817</a>  <a href=\"http://www.persee.fr/doc/efr_0000-0000_1989_cat_119_1\" target=\"_blank\">185</a> Moretti 1968-1990 2 <a href=\"https://biblio.inscriptiones.org/epig10000015\" target=\"_blank\">https://biblio.inscriptiones.org/epig10000015</a> De Waele 1971 34-37 no.5, 174-182 pl. 6 <a href=\"https://biblio.inscriptiones.org/epig10002040\" target=\"_blank\">https://biblio.inscriptiones.org/epig10002040</a>  </ul>  <ul> Manganaro 1963 passim fig. LXIII <a href=\"https://biblio.inscriptiones.org/epig10001847\" target=\"_blank\">https://biblio.inscriptiones.org/epig10001847</a>  </ul>  "
    },
    {
      "id": "license",
      "html": " Licensed under a Creative Commons-Attribution 4.0 licence "
    }
  ]
}